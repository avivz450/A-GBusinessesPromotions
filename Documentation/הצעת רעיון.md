# הצעת רעיון – פרויקט גמר

##### הרעיון הכללי :
פיתוח תשתית תוכנה אשר תהיה חלק מאתר אינטרנט כלשהו.
בתשתית זו ניתן את האפשרות לפרסם עסקים אשר קשורים לאופי האתר הרלוונטי.

בפיתוח תשתית זו יהיו לנו כמה רמות ניהול :
1. מנהל ראשי (אנחנו) – יהיו להם את כל ההרשאות.
2. מנהלי אתרים – הם אלו שיקימו אתרים בדומיין שלהם אבל ירוצו מול התשתית שאנו נקים.
מנהלי האתרים ישווקו את המערכת לבעלי החנויות, יאשרו חנויות וינהלו את תקינות הנתונים באתר שלהם. לצורך כך, הם יקבלו הרשאות מתאימות מהמנהל הראשי (אנחנו). 
3. בעלי החנויות - ירשמו לאתר מסוים (הוד השרון) ולאחר שאושרו באתר מתאים, הם יוכלו לערוך את העסק שלהם כראות עיניהם ובהתאם לכלים שניתן להם.



##### דגשים נוספים :
1. כל מנהל אתר מקים את האתר שלו בדומיין לבחירתו (תחת האתר של מועצה אזורית נווה חרציאל, תחת האתר של האגודה הפילוסופית האנטרופוסופית וכד').
2. בעל עסק/חנות לא מצטרף באופן אוטומטי לאתרים. מנהל האתר צריך לאשר אותו, וזאת רק לאחר שאופי העסק/חנות מתאים ורלוונטי לאתר.
3. במידה ובעל עסק/חנות, אשר נרשם כעסק למערכת שלנו ואושר, יגלה שהוא מתאים גם לאתר אחר שעובד על אותה תשתית (חנויות טבעוניות למשל) – הוא יוכל לפנות למנהל האתר של חנויות טבעוניות ולבקש להצטרף גם לשם - לא יידרש מילוי פרטים מחדש, אותו עסק למעשה יופיע בכל האתרים שאישרו אותה.
אופן נשקל למימוש : בממשק הראשוני עם המערכת באתר של חנויות טבעוניות תשאל השאלה האם העסק שלך כבר רשום באתר אחר?
4. במקרה בו העסק מפורסם ב2 אתרים ומעלה, שינוי מסוים בעסק באחד האתרים האלה ע"י בעל העסק ישפיע על אותו עסק במקומות האחרים בהם הוא מפורסם באופן אוטומטי.


##### טכנולוגיות שנלמד :
בסיסי נתונים – שנינו לומדים אותו הסמסטר בקורס מטעם המכללה. במידת הצורך נעשה השלמות באינטרנט.
Html + Css.
JS.
NodeJS+Express.js+MongoDB – לתכנות בצד שרת.


החלטנו ששנינו נלמד את כל הטכנולוגיות על מנת שנצא עם כמה שיותר ידע וניסיון מפרויקט גמר זה.
יתכנו שינויים בכלים שנלמד בהתאם לידע שנצבור במהלך הלמידה, נעדכן ונתייעץ איתך בהתאם.

##### התלבטויות נוספות :
ממשק אתר האינטרנט עם המוצר שנפתח:
א. פיתוח המוצר כאתר אינטרנט, כך שמנהל האתר יוכל לשים קישור לאתר האינטרנט שנפתח לאתר שלו. בינתיים זאת העדיפות שלנו.
ב. פיתוח המוצר כתוסף לאתר אינטרנט, כך שבמקום המתאים מנהל האתר יוכל לשים את התוסף שנפתח.
מתן אפשרות של הקמת אתר:
א. במידה והאתר עדיין לא הוקם, ניתן את האפשרות להקים אתר יחד עם התשתית שלנו (שמובנית בתוכה – בין אם זה קישור, או בין אם זה תוסף).
לדוגמה : במידה ועיריית הוד השרון מעוניינת במוצר שלנו, אך אין להם אתר – לתת להם את האפשרות להקים אתר יחד אם המוצר שלנו, או שיוכלו לבוא עם אתר משלהם ונתאים את המוצר לאתר.
ב. לא ניתן את האפשרות ליצור אתר. כלומר, המוצר שנפתח יתווסף לאתר קיים (שיותאם על ידנו).
לדוגמה : במידה ועיריית הוד השרון מעוניינת במוצר שלנו, אך אין להם אתר – הם יהיו חייבים ליצור אתר משלהם בדרך כלשהי. לאחר מכן, נתאים את המוצר לאתר.
גביית תשלום : 
כמה אפשרויות :
אפשרות לגביית תשלום ממנהלי האתרים עבור השימוש בתשתית.
אפשרות לגביית תשלום מצד מנהלי האתרים מהחנויות/עסקים שהם מפרסמים.
אפשרות לגביית תשלום מצד מנהלי האתרים מהעסקים שהם נותנים להם עדיפות לעומת שאר העסקים הקיימים במערכת.
לדוגמה : המודעות בצבע זהב המופיעות ראשונות באתר יד2.


נגיע להחלטה בכל אחת מהתלבטויות שלנו בהתאם להתקדמות בלמידת הטכנולוגיות הקשורות לפרויקט.

נשמח בבקשה לשמוע אם יש דברים נוספים שאינם ברורים שיש לפרט עליהם או המלצות לגבי מה שציינו.

